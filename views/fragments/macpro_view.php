<span><b>Spis treści</b></span>
<ol>
	<li><a href = "#articles_macpro_1">Nowa architektura mocy</a></li>
	<li><a href = "#articles_macpro_2">Procesor</a></li>
	<li><a href = "#articles_macpro_3">Pamięć operacyjna</a></li>
	<li><a href = "#articles_macpro_4">Grafika</a></li>
	<li><a href = "#articles_macpro_5">Pamięć masowa</a></li>
	<li><a href = "#articles_macpro_6">Zunifikowany rdzeń chłodzący</a></li>
	<li><a href = "#articles_macpro_7">Przełomowy pojedynczy wentylator</a></li>
	<li><a href = "#articles_macpro_8">Rozszerzenia, maksymalnie rozszerzone</a></li>
	<li><a href = "#articles_macpro_9">Thunderbolt 2</a></li>
	<li><a href = "#articles_macpro_10">Inne połączenia I/O</a></li>
	<li><a href = "#articles_macpro_11">Zaawansowana komunikacja bezprzewodowa</a></li>
</ol>
<h2 id = "articles_macpro_1" class = "article_macpro">Nowa architektura mocy</h2>
<span>
	Nowy Mac Pro to niewiarygodnie wydajna maszyna. Oferuje dwa procesory graficzne GPU klasy typowej dla stacji roboczych, pamięć masową flash z magistralą PCIe, wysoce wydajne porty Thunderbolt 2, procesory Xeon nowej generacji, ultraszybką pamięć RAM oraz obsługę wideo o rozdzielczości 4K.
</span>
<h2 id = "articles_macpro_2" class = "article_macpro">Procesor</h2>
<span>
	Nowy Mac Pro jest wszechstronną potęgą, a głównym źródłem jego ogromnej mocy są procesory Intel Xeon E5, dostępne w wersji 4-, 6-, 8- lub 12-rdzeniowej na jednej matrycy. Pamięć podręczna L3 o pojemności do 30 MB, przepustowość 40 GB/s przez interfejs PCI Express trzeciej generacji oraz obsługa instrukcji zmiennopozycyjnych operujących na danych o szerokości 256 bitów — to wszystko sprawia, że nigdy nie zabraknie Ci szybkości.
</span>
<h2 id = "articles_macpro_3" class = "article_macpro">Pamięć operacyjna</h2>
<span>
	Każdy komponent nowego Maca Pro został zoptymalizowany pod kątem wydajności. Także 4‑kanałowy kontroler pamięci DDR3 działający z częstotliwością 1866 MHz. Obsługuje nawet 64 GB pamięci i oferuje przepustowość magistrali RAM do 60 GB/s. Mac Pro nigdy nie każe na siebie czekać – nawet gdy wykonuje bardzo intensywne obliczeniowo zadania. A dzięki systemowi korekcji ECC przejściowe błędy w pamięci nie zatrzymają Twojego renderingu, eksportu wideo czy symulacji.
</span>
<h2 id = "articles_macpro_4" class = "article_macpro">Grafika</h2>
<span>
	Dotychczas komputery profesjonalne czerpały swą moc obliczeniową przede wszystkim z procesorów głównych — CPU. Jednak radykalnie zwiększająca się wydajność nowoczesnych procesorów graficznych GPU sprawiła, że twórcy aplikacji zaczęli częściej sięgać po ich potencjał obliczeniowy. W nowym Macu Pro postanowiliśmy wyprzedzić ten trend i wyposażyć komputer w jeszcze potężniejszą architekturę GPU. Nie tylko zastosowaliśmy supernowoczesny procesor graficzny AMD FirePro, należący do klasy jednostek GPU stosowanych w stacjach roboczych. Zrobiliśmy coś więcej — zastosowaliśmy dwa takie procesory. Każdy z nich może być wyposażony w 2 GB, 3 GB lub 6 GB dedykowanej pamięci VRAM i może zawierać do 2048 procesorów strumieniowych. Dysponując taką wydajnością, możesz bez problemu np. montować wideo w pełnej rozdzielczości 4K, jednocześnie w tle renderując efekty. I wciąż masz w zapasie dość mocy, by podłączyć nawet trzy monitory wysokiej rozdzielczości 4K.
</span>
<h2 id = "articles_macpro_5" class = "article_macpro">Pamięć masowa</h2>
<span>
	Jest pamięć masowa flash. I jest pamięć masowa flash z magistralą PCIe następnej generacji. Mówimy o pamięci masowej z przepustowością nawet 2,4 razy większą od najszybszego dysku SSD z interfejsem SATA. I do 10 razy większą niż dysk twardy SATA 7200 obr/min. Większość pamięci masowych flash wykorzystuje magistrale SATA zaprojektowane dla wolniejszych, tradycyjnych dysków twardych. My oparliśmy całą konstrukcję nowego Maca Pro o kontroler pamięci flash z magistralą PCIe. Dzięki temu oferujemy najszybsze dyski SSD dostępne standardowo w desktopach. Masz zatem do dyspozycji nawet 1 TB pamięci masowej, z której możesz w mgnieniu oka uruchamiać system i aplikacje oraz otwierać olbrzymie pliki.
</span>
<h2 id = "articles_macpro_6" class = "article_macpro">Zunifikowany rdzeń chłodzący</h2>
<span>
	Nowy Mac Pro mieści bezprecedensowo wielką moc w niewyobrażalnie małej obudowie. Za tym niezwykłym osiągnięciem stoi pomysłowa koncepcja zunifikowanego rdzenia chłodzącego. Zamiast chłodzić procesor i karty graficzne za pomocą wielu osobnych radiatorów i wentylatorów, zbudowaliśmy cały komputer wokół jednego rdzenia z wytłaczanego aluminium. Skutecznie zwiększa to przepływ powietrza i pojemność cieplną układu chłodzenia. Ciepło wydzielane przez procesory główne i graficzne jest rozprowadzane równomiernie po rdzeniu. Gdy jeden z procesorów jest mniej obciążony, dodatkowa pojemność cieplna może być efektywnie wykorzystana przez pozostałe, ciężko pracujące procesory. Żaden komputer nie był dotychczas tak skonstruowany. A przecież to rozwiązanie wydaje się tak logiczne, że aż trudno sobie wyobrazić inne.
</span>
<h2 id = "articles_macpro_7" class = "article_macpro">Przełomowy pojedynczy wentylator</h2>
<span>
	System wentylacji tak wydajnego komputera musiał być dziełem inżynierów, którzy nie boją się odważnych decyzji. Zamiast instalować dodatkowe wentylatory, zastosowaliśmy jeden większy, który zasysa powietrze w górę przez dolne otwory. Powietrze przepływa pionowo przez środek komputera, odbiera ciepło i wyprowadza je górą. To proste i eleganckie rozwiązanie jest także zadziwiająco ciche. Aby osiągnąć ten efekt, musieliśmy przemyśleć wszystko w najdrobniejszych szczegółach: liczbę łopatek, ich wielkość, odległość między nimi, a nawet ich kształt. Minimalizując opory powietrza w systemie, stworzyliśmy wentylator z wirnikiem o łopatkach wygiętych w tył, który pracuje z mniejszą prędkością obrotową, bardziej efektywnie zasysa powietrze i wytwarza znacznie mniej hałasu.
</span>
<h2 id = "articles_macpro_8" class = "article_macpro">Rozszerzenia, maksymalnie rozszerzone</h2>
<span>
	Tworząc profesjonalny komputer na miarę przyszłości, chcieliśmy pozostawić szeroką drogę dla rozszerzeń — nie ograniczając rozbudowy tylko do tego, co zmieści się we wnętrzu. Dlatego Mac Pro, wyposażony w porty Thunderbolt 2, USB 3, Gigabit Ethernet i HDMI 1.4, wyznacza nowy standard elastyczności i swobody podłączania urządzeń zewnętrznych. To jak dotąd najbardziej rozszerzalny Mac. Ma wszystko, czego trzeba do zbudowania stacji roboczej dopasowanej idealnie do Twoich potrzeb i sposobu pracy.
</span>
<h2 id = "articles_macpro_9" class = "article_macpro">Thunderbolt 2</h2>
<span>
	Thunderbolt to szybki i wszechstronny podsystem I/O łączący technologie PCI Express i DisplayPort. A w nowym Macu Pro poszliśmy jeszcze dalej. Thunderbolt 2 dwukrotnie zwiększa przepustowość transferu do każdego urządzenia zewnętrznego, nawet do 20 Gb/s. Jesteś więc doskonale przygotowany do pracy z nawet najbardziej wydajnymi urządzeniami peryferyjnymi, bez żadnych ograniczeń wynikających z liczby gniazd rozszerzeń wbudowanych w komputer. Możesz podłączyć olbrzymią pamięć masową, dodać moduł rozszerzeń PCI i pracować z najnowszymi monitorami zewnętrznymi — także komputerowymi i studyjnymi monitorami o rozdzielczości 4K. A ponieważ do każdego portu Thunderbolt 2 można podłączyć kaskadowo nawet sześć urządzeń, to sam tylko podsystem I/O Thunderbolt 2, nie licząc pozostałych portów, pozwala Ci na pracę z 36 urządzeniami zewnętrznymi.
</span>
<h2 id = "articles_macpro_10" class = "article_macpro">Inne połączenia I/O</h2>
<span>
	Mac Pro wyposażony jest we wszystkie rodzaje portów do podłączania wszystkich rodzajów urządzeń peryferyjnych. USB 3 to niezwykle uniwersalny interfejs obsługujący dziesiątki typów urządzeń zewnętrznych. Dwa porty Gigabit Ethernet umożliwią Ci podłączenie komputera do więcej niż jednej sieci. A port HDMI 1.4 działa z najnowszymi telewizorami, projektorami i monitorami, w tym z odbiornikami TV klasy Ultra HD. Jednak nasze pomysły na rozszerzalność nie ograniczają się do wszechstronności i liczby urządzeń, jakie możesz podłączyć. Gdy obrócisz Maca Pro, by podłączyć urządzenie, on wykryje ten ruch i automatycznie podświetli panel złączy I/O. A Ty wyraźnie zobaczysz porty właśnie wtedy, gdy ich potrzebujesz.
</span>
<h2 id = "articles_macpro_11" class = "article_macpro">Zaawansowana komunikacja bezprzewodowa</h2>
<span>
	Połącz się ze swoją siecią przez trzystrumieniowy interfejs Wi‑Fi 802.11ac zgodny z najnowszym standardem superszybkiej łączności bezprzewodowej. A z myślą o innych połączeniach bezprzewodowych wyposażyliśmy Maca Pro w interfejs Bluetooth 4.0. Jest to najłatwiejszy i najbardziej niezawodny sposób podłączania klawiatury, myszy i innych urządzeń bez fizycznego podpinania kabli.
</span>